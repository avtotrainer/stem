---
layout: post
title: "STEM ᲒᲐᲜᲐᲗᲚᲔᲑᲐ"
date: 2024-05-24T+04:09:00
draft: false
---
## STEM ᲒᲐᲜᲐᲗᲚᲔᲑᲘᲡ ᲛᲘᲛᲝᲮᲘᲚᲕᲐ ᲓᲐ ᲛᲜᲘᲨᲕᲜᲔᲚᲝᲑᲐ
![ᲡᲣᲠᲐᲗᲘ](assets/img/rtet.jpg) 

### შესავალი

STEM (Science, Technology, Engineering, Mathematics) არის მეცნიერების, ტექნოლოგიების, ინჟინერიისა და მათემატიკის ინტეგრაცია ერთ ინტერდისციპლინურ საგანმანათლებლო პროგრამაში. 

აღნიშნული დისციპლინების ათვისება ხდება ინტეგრირებულად და არა ცალ-ცალკე და ფრაგმენტირებულად. 

STEM განათლებაში აქცენტი დასმულია მიღებული ცოდნის სრული გაგებაზე და მის ეფექტურ გამოყენებაზე. განათლებად ითვლება არსებული ცოდინის ოსტატური გამოყენება და არა მისი რაოდენობა.

STEM არის სამყარო, რომელიც სავსეა შესაძლებლობებითა და საინტერესო აღმოჩენებით.

ჩვენი მიზანია გაჩვენოთ, რატომ არის STEM ასე მნიშვნელოვანი და როგორ შეიძლება იყოს სახალისო და საინტერესო თითოეული თქვენგანისთვის.

საქართველოს რეალობაში არსებობს ასეთი მოსაზრება, რომ STEM-ის ორი კომპონენტი, მეცნიერება და მათემატიკა შედარებით უკეთ გვაქვს განვითარებული, ჩვენი პრობლემა უფრო ტექნოლოგიები და ინჟინერიაა.

STEM განათლება მნიშვნელოვანი გახდა განსაკუთრებით ბოლო წლებში, რადგან დიდი სისწრაფით ვითარდება ტექნოლოგიები, ამის გამო გაიზარდა მოთხოვნილება აღნიშნულ  სფეროებში შესაბამისი უნარებისა და ცოდნის მქონე პროფესიონალებზე.

მსოფლიო მასშტაბით ყველაზე მოთხოვნადი პროდუქტი მაინც ტექნოლოგიებია, რაც აჩენს საჭიროებას ინტელექტუალური ძალის გაძლიერებისა ამ მიმართულებით
ჩვენი შეხვდრაც სწორედ ამ აქცენტებს სვამს და ითვალისწინებს.

### STEM ᲒᲐᲜᲐᲗᲚᲔᲑᲘᲡ ᲛᲘᲛᲝᲮᲘᲚᲕᲐ

1. **ᲛᲔᲪᲜᲘᲔᲠᲔᲑᲐ**:
    - მოიცავს საბუნებისმეტყველო მეცნიერებებს, მათ შორის ბიოლოგიას, ქიმიას, ფიზიკასა და ეკოლოგიას.
    - გულისხმობს კრიტიკული აზროვნების, ანალიზისა და ექსპერიმენტების უნარების განვითარებას.

2. **ᲢᲔᲥᲜᲝᲚᲝᲒᲘᲐ**:
    - მოიცავს კომპიუტერულ მეცნიერებას, საინფორმაციო ტექნოლოგიებს, თანამედროვე ინსტრუმენტებისა და პროგრამული უზრუნველყოფის გამოყენებას.
    - ავითარებს პროგრამირების უნარებს, დიდ მონაცემებთან მუშაობას და ციფრული ტექნოლოგიების გააზრებას.

3. **ᲘᲜᲟᲘᲜᲔᲠᲘᲐ**:
    - ფოკუსირებულია რეალური ტექნიკური პრობლემების გადაწყვეტის შემუშავებასა და რეალიზაციაზე.
    - მოიცავს ისეთ სფეროებს, როგორიცაა მექანიკური, ელექტრო, სამოქალაქო და ბიოსამედიცინო ინჟინერია.
    - გულისხმობს საპროექტო უნარების განვითარებას და გუნდში მუშაობის უნარს.

4. **ᲛᲐᲗᲔᲛᲐᲢᲘᲙᲐ**:
    - მოიცავს რიცხვების, სტრუქტურების, ცვლილებებისა და სივრცეების შესწავლას.
    - გულისხმობს ლოგიკური და აბსტრაქტული აზროვნების განვითარებას და რთული პრობლემების გადაჭრის უნარს.

   
### STEM ᲒᲐᲜᲐᲗᲚᲔᲑᲘᲡ ᲛᲜᲘᲨᲕᲜᲔᲚᲝᲑᲐ

1. **ᲗᲐᲜᲐᲛᲔᲓᲠᲝᲕᲔ ᲨᲠᲝᲛᲘᲡ ᲑᲐᲖᲠᲘᲡᲗᲕᲘᲡ ᲛᲝᲛᲖᲐᲓᲔᲑᲐ**:
    - თანამედროვე სამყაროში ყველაზე მაღალანაზღაურებადი და პერსპექტიული პროფესიები მოითხოვს ღრმა ცოდნას და უნარებს STEM სფეროებში. შრომის ბაზარზე მოთხოვნადია ინჟინრები, პროგრამისტები, მონაცემთა ანალიტიკოსები და სხვა სპეციალისტები.

2. **ᲙᲠᲘᲢᲘᲙᲣᲚᲘ ᲐᲖᲠᲝᲕᲜᲔᲑᲘᲡ ᲓᲐ ᲞᲠᲝᲑᲚᲔᲛᲘᲡ ᲒᲐᲓᲐᲭᲠᲘᲡ ᲒᲐᲜᲕᲘᲗᲐᲠᲔᲑᲐ**:
    - STEM განათლება ხელს უწყობს ანალიტიკური და კრიტიკული აზროვნების უნარების განვითარებას, რაც აუცილებელია რთული და ინტერდისციპლინური პრობლემების გადასაჭრელად.

3. **ᲘᲜᲝᲕᲐᲪᲘᲔᲑᲘ ᲓᲐ ᲢᲔᲥᲜᲝᲚᲝᲒᲘᲣᲠᲘ ᲞᲠᲝᲒᲠᲔᲡᲘ**:
    - STEM ხელს უწყობს ინოვაციებისა და ახალი ტექნოლოგიების განვითარებას, რომლებიც გადამწყვეტ როლს თამაშობენ ეკონომიკურ ზრდასა და ცხოვრების ხარისხის გაუმჯობესებაში.

4. **ᲔᲙᲝᲜᲝᲛᲘᲙᲣᲠᲘ ᲛᲐᲩᲕᲔᲜᲔᲑᲚᲔᲑᲘᲡ ᲒᲐᲣᲛᲯᲝᲑᲔᲡᲔᲑᲐ**:
    - მაღალგანვითარებული STEM განათლების მქონე ქვეყნებს აქვთ უკეთესი ეკონომიკური მაჩვენებლები მაღალტექნოლოგიური ინდუსტრიებისა და ინოვაციების გამო.

5. **ᲩᲐᲠᲗᲣᲚᲝᲑᲐ ᲓᲐ ᲗᲐᲜᲐᲑᲐᲠᲘ ᲨᲔᲡᲐᲫᲚᲔᲑᲚᲝᲑᲔᲑᲘ**:
    - STEM პროგრამები, რომლებიც მიმართულია ქალებსა და ეთნიკურ უმცირესობებზე, ეხმარება ამ სფეროებში გენდერული და ეთნიკური ხარვეზების შემცირებას, რაც ქმნის უფრო თანაბარ შესაძლებლობებს.

#### ᲠᲐᲢᲝᲛ ᲐᲠᲘᲡ STEM ᲛᲜᲘᲨᲕᲜᲔᲚᲝᲕᲐᲜᲘ?

1. **STEM ᲐᲠᲘᲡ ᲛᲝᲛᲐᲕᲐᲚᲘ**:
    - თანამედროვე მსოფლიოში ტექნოლოგია და მეცნიერება წარმოუდგენელი ტემპით ვითარდება. ბევრი ყველაზე პერსპექტიული და ყველაზე მაღალანაზღაურებადი კარიერა STEM-შია.
    - **მაგალითი**: ინჟინრები ავითარებენ ტრანსპორტის ახალ ტიპებს, ექიმები იყენებენ მოწინავე ტექნოლოგიებს დაავადებების სამკურნალოდ, ხოლო მეცნიერები იკვლევენ სივრცეს.

2. **ᲒᲚᲝᲑᲐᲚᲣᲠᲘ ᲞᲠᲝᲑᲚᲔᲛᲔᲑᲘᲡ ᲒᲐᲓᲐᲭᲠᲐ**:
    - STEM საშუალებას იძლევა გადაჭრას გლობალური გამოწვევები, როგორიცაა კლიმატის ცვლილება, მდგრადი განვითარება და საზოგადოებრივი ჯანმრთელობა.
    - **მაგალითი**: განახლებადი ენერგიის წყაროების ან დაავადებების დიაგნოსტიკისა და მკურნალობის ახალი მეთოდების შემუშავება.

3. **ᲛᲝᲛᲐᲕᲚᲘᲡᲗᲕᲘᲡ ᲡᲐᲭᲘᲠᲝ ᲣᲜᲐᲠᲔᲑᲘ**:
    - STEM განათლება ავითარებს კრიტიკულ აზროვნებას, ანალიტიკურ უნარებს და ექსპერიმენტების უნარს - უნარებს, რომლებიც სასარგებლოა ცხოვრების ნებისმიერ სფეროში.
    - **მაგალითი**: თქვენ უკეთ შეძლებთ ინფორმაციის გაანალიზებას, ინფორმირებული გადაწყვეტილებების მიღებას და ინოვაციურ იდეებს.


### ᲓᲐᲡᲙᲕᲜᲐ

STEM განათლება გადამწყვეტ როლს თამაშობს თანამედროვე ეკონომიკისა და საზოგადოებების განვითარებაში. ის არა მხოლოდ ამზადებს ახალგაზრდებს მაღალანაზღაურებადი და მოთხოვნადი პროფესიებისთვის, არამედ ავითარებს კრიტიკულ აზროვნებას, ხელს უწყობს ინოვაციებს და ტექნოლოგიურ პროგრესს. მდგრადი განვითარებისა და საყოველთაო კეთლდღეობისათვის მნიშვნელოვანია STEM პროგრამების მუდმივი მხარდაჭერა და განვითარება განათლების ყველა დონეზე.

STEM არა მხოლოდ საინტერესო და ამაღელვებელი დისციპლინაა, არამედ შესაძლებლობებით სავსე მომავლის გასაღები.

თქვენ შეგიძლიათ შეცვალოთ სამყარო გლობალური პრობლემების გადაჭრით, ინოვაციური ტექნოლოგიების შექმნით, შეუცნობელის კვლევებით.

ჩვენ გვჯერა თქვენი პოტენციალის და გეპატიჟებით შეუერთდეთ შემდეგ STEM კუ:რსს, რათა გამოიკვლიოთ ახალი ჰორიზონტები და ერთად მიაღწიოთ ახალ სიმაღლეებს.

გამოჩენილი ქალები:

მარია სკლოდოვსკაია კიური - ორგზის ნობელის პემიის მფლობელი სხვადასხვა დარში - ფიზიკაში და ქიმიაში

ადა ლავლეისი - ჯორჯ ბაირონის ქალიშვილი - მათემატიკოსი, მწერალი მსოფლიოში პიველი პროგრამისტი 

ანალიტიკური მანქანა ჯარლზ ბებიჯი

ალფრედ ნობელი - დინამიტის გამომგონებელი, 350 პატენტის ავტორი

ტომსონი - ელექტრონის აღმომჩენი 1897

 აქ მე მინდა ერთი ლირიკული გადახვევა გავაკეთო. მე თავის დროზე ჩამინენრგეს მოსაზრება, რომ მათემატიკა სხვა მეცნიერებებისგან ცალკე მდგომი ტაძარია, ანუ მას არცერთი მეცნიერება არ სჭრდება, მაგრამ ყველა მეცნიერებას სჭირდება მათემატიკა. ნუ ეს სტემის განათლების მიდგომებშიც აისახა და მათემატიკა აქაც გამოყოფილია.
    ინტეგრიბული სწალების რაღას მიმსგავსებად მინდა ძველი მაგალითიც მოვიყვანო. მე ვარ სრულიად კომუნსტური განათლების სასტემის პროდუქტი, რომელსაც სჭირდება მუდმივი ცოდნების მოდიფიცირება და ეს მოდიფიცირება ამ ასაშიც არ წდღბა. ყველაზე ძნელია არასწორი განათლების გასწორება. იმის მაგივრად, რომ დისციპლინა ისწავლო მრავალი კუთხიდან, ვისწავლეთ ბევრი დისციპლინა ერთადერთი კუთხით. ეს კი ის მიდგომაა, რაც პირდაპირ ეწინააღდეგება ჩვენს მიერ განხილუს მოდელს სტემ განათლებას. კომუნისტური და არც დუ დიდად განსახვავებული დღევანდელი მოდელი იძლევა ფრაგმენტირებულ ცოდნას და შემდომ ძნელია ამ ფრაგმენტების შეეთება და მისი რეალურ ცხოვრებაში გამოყენება. ასეთი ცოდნა ინტელექტუალურ ვიქტორინებში თუ გამოდგება, იმიტომ რომ არის საკმაოდ ზოგადი. 
    რაც შეეხება, ჩემი დროის საუნივერსიტეტო სწალებას, რომელიც იყო საქართველოში ერთი, ივანე ჯავახივილს სახელობსი სახელმწიფო უნივესიტეტი. გამოვყოფ სამ ფაკულტეტს, მე მათ მონათესავე ფაკულტეტებად ჩავთვლი და რაღაცნაირად სტემსაც უნათესავდება. მექანიკა-მატემატიკის ფაკულტეტი, ეს იყო ჩემი ფაკულტეტი, ამის გარდა იყო გამოყენებითი მათემატიკის ფაკულტეტი და ფიზიკის ფაკულტეტი. 


